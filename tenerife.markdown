---
layout: page
title: Krátký průvodce Tenerife
permalink: /Tenerife/
---

*Poznámka: Odkazy na gpx soubory nejsou zatím funkční.*

# Jednoduchý průvodce na Tenerife

- Pokusím se sepsat pár rad ohledně pobytu na Tenerife. Vše je myšleno jako doporučení a také některé informace nemusí být již aktuální.
- Díky tomu, jak je tahle stránka funkční se informace mohou aktualizovat.
# Místa

Tady jsem sepsal menší seznam věcí, které mi přijdou dobré vidět.

Skoro všechno co řeknu je taky v `gpx` souboru ve kterém je seznam [bodů](/tmp/.mount_JoplinbFGB0l/resources/app.asar/resources/points.gpx "resources/points.gpx").

## Příroda

Na celém ostrově je spoustu zajímavých přírodních úkazů. O tom svědčí to, že je to ostrov a také, že má nejvyšší horu z celého Španělska. Dá se tady vymyslet spousta výletů. Na volbách taky hraje roli to jestli se bojíte výšek (nebo snad máte závratě). Ale i já přesto, že se bojím výšek jsem je většinou zvládl (bez větších psychických problémů).

- Parque National del Teide (Teide, Roques de Garcia). Tomuhle asi bude spíš těžší se vyhnout, než nevidět. Ale celá krajina okolo Teide je taky hezká vidět. Je tam třeba:
    - [Pico del Teide](https://goo.gl/maps/qYmkyHaMSfNSbAkY7), které nesmí chybě, ale pokud by se někdo chtěl dostat až na vrchol, tak je třeba si zajistit včas [permit](https://www.reservasparquesnacionales.es/real/ParquesNac/usu/html/listado-actividades-oapn.aspx?cen=2). A i tak to není zaručené kvůli počasí, protože nahoře můžou být klidně i závěje sněhu (málokdy i nejenom na úplném vrchu).
    - [Roques de Garcia](https://goo.gl/maps/QTHVNU92jzp3gDeBA), což jsou skály uprostřed "pouště". Je tady jeden kratší [okruh](/tmp/.mount_JoplinbFGB0l/resources/app.asar/resources/garcia.gpx "resources/garcia.gpx"), který se dá jít, ale výrazně doporučuji jít daným směrem, kvůli výškovému profilu.
- Celý sever je také hodně hornatý. Pohoří se jmenuje [Anaga](https://goo.gl/maps/Y49XMutjRv124ZSr7). Tady se dají jít zajímavé trasy. Ale cesta autem už je dost záživnější, jak když polechtáš hada. A trasy už jsou také intenzivnější.
- Jednou z nejvíce známých míst je nejvýše postavená vesnice [Masca](https://goo.gl/maps/byGNbp8r4mAbzukL8). Ve které je taky [trasa](/tmp/.mount_JoplinbFGB0l/resources/app.asar/resources/masca.gpx "resources/masca.gpx") údolím. Cesta autem bývá jedna z těch nejhorších a to ne kvůli serpentinám, ale protože tam je i celkem velký provoz. Ale nedávno probíhala dlouholetá úprava a pokud dobře vím tak cesta do údolí je již otevřená, ale detaily ohledně přístupnosti autem moc nevím. Dá se taky přijet přímo autobusem a to někdy bývá i větší zážitek než tam jet jen autem.
- Jako další hodně známou věcí jsou skály tyčící se přímo z oceánu (technicky vzato je to oceán a ne moře). Nebo-li [Los Gigantes](https://goo.gl/maps/oQFcwSWWEjWE9V1k6). Pak zase záleží jak blízko chce člověk jít, protože se dá jít [trasa](/tmp/.mount_JoplinbFGB0l/resources/app.asar/resources/gigantes.gpx "resources/gigantes.gpx") "po" Los Gigantes, pak "toxickým" tunelem a přes údolí a jeden další tunel dále se postupně vrátíte. (To že jsou "toxické" je protože tam mají vystavené všechny možné cedule, ale počet lidí kolik jsme tam potkali nebyl nízký.)
- Další v pořadí je [Barranco del Infierno](https://www.barrancodelinfierno.es/en/). Jedná se o celkem pěkné údolí akorát kvůli ne zas tak dávné nehodě se vstup hodně hlídá a člověk je nucen koupit si vstup a jít tam z helmou. Řekl bych, že to není zas tak zajímavé. Ale přišlo mi blbé to aspoň neříct.
- Co mě ještě napadlo jsou skály známé jako [Paisaje Lunar](https://goo.gl/maps/FZuzgERWUWpBjWQT7)("měsíční krajina"). Buď lze zastavit ve Vilafloru a jít celou trasu pěšky anebo se jde i více přiblížit autem, ale pokud dobře vím, tak tam není moc dobrá cesta vzhledem k povrchu.

## Města

Možná pokud by někdo chtěl navštívit spíše kulturu, tak pak zajímavá města by mohla být.

- Městečko [Garachico](https://goo.gl/maps/mHCb6RYfBmf5BGFE7) které kdysi bylo zalité lávou. Také zde jezdíme na [jídlo](https://goo.gl/maps/Xfbu3stRrEJknuax7) (králík naložený v místní omáčce) a pak tu jsou přírodní bazénky, ale tam se mockrát nedá plavat, protože to tam je spíše jako v pračce. Pokud si náhodou někdy pamatuje, jak bývalo ve zprávách, že na Tenerife se kvůli bouři ničí baráky z přívalových vln, tak to bylo v těchto oblastech.
- Další město je [Candelaria](https://goo.gl/maps/6e3SA1BZ9FwFJ6JN6). Tady je to hlavně známé svojí katedrálou (nebo co to je) a pokud si to správně pamatuji tak v ní je "černá Madonna".
- Dále bych řekl [La Orotava](https://goo.gl/maps/T3zynzWUvovTTgLBA), které je také dost pěkné a to svými parky.
- Nesmí chybět ani [La Laguna](https://goo.gl/maps/xEwbv2aDbRi3DyDT6), které je prakticky spojené i s hlavním městem [Santa Cruz de Tenerife - hlavní město](https://goo.gl/maps/e9t6WvGBUK4GF4To7). V La Laguně je hodně kostelů a pěkná architektury.
- Jako poslední bych dodal asi [Buenovista del Norte](https://goo.gl/maps/aKKuDLBAECqJuccF8) ani ne tím, že by to bylo pěkné město, ale vede odsuď cesta na severní cíp ostrova. To se musí ale už busem.

## Pláže

Samozřejmě nesmí ani chybět pár známých pláží. Ale pláže jsou celkem časté (neplatí to o tom, že jsou vždy písčité).

- Za hlavním městem je [Playa de las Teresitas](https://goo.gl/maps/UnD8CAmhuvKnnt7u9) která je asi největší pláž, nicméně je uměle vytvořená z písku ze Sahary.
- Další je taky [Playa de la Tejita](https://goo.gl/maps/8buUpg68wUNmJHkE6), kterou si pamatuji tím, že tam byla asi tak nejteplejší voda (nevím čím to je). Ale bývá tam také větrno a velké vlny. K tomu pak patří i pláže v El Medanu. Tam je to spíše pro windsurfing.
- Pak Pláže v [Los Cristianos (např.)](https://goo.gl/maps/bB9e8AdtTUhw9VGE80) a také vedlejší [Las Americas](https://goo.gl/maps/p4sZm2meg3KCcwbC9), tady už není co dodat.
- Významnou pláží je [Playa de la Arena](https://goo.gl/maps/A3bQHKSqsY8x4aQG7) na které je černý písek. To nese i svoji špatnou stránku, protože může být až vařící a nedá se po něm chodit. Také zde bývají vlny. Ale jinak je to celkem menší pláž.
- Nebo také se zde občas vyskytují "přírodní" bazénky např. [Bajamar](https://goo.gl/maps/SQPZC5LWMhPEGWzk9) anebo v jak jsem říkal i v Garachicu.
- Dodám ještě kamenitou (ne štěrkovou) pláž poblíž žluté hory. Tato pláž je dobrá pro potápění. Sám nemohu potvrdit a ani vyvrátit.

## Vedlejší

- Jednou z nejznámější atrakcí je [Loro Parque](https://www.loroparque.com/index.php/en/), což je jednoduše řečeno velká zoo. Aby se to pořádně vyplatilo a člověk viděl vše, tak je to zhruba na celý den. Protože zde jsou naplánované všemožné show.
- Podobný jako Loro Parque je [Siam Park](https://www.siampark.net/index.php/en/) akorát tady se jedná o akvapark. Rozhodně se vyplatí jít během nějakého dne kdy není svátek nebo volno aby tam nebylo úplně narváno.
- Pokud chcete klidně strávený den, tak jako možnost doporučuji si vyjet směrem k Teide a pak cestou se nachází u cesty "kempy" ve kterých je spousta volně dostupných "grilů". Člověk si musí přinést něco co dobře hoří a jídlo a cokoliv co chce. Pokud si správně pamatuji tak je tam přístup k vodě a také je tam toaleta. Jenom přidám jeden [příklad](https://goo.gl/maps/VyYMBCxJ1tVeZEQLA) ale je jich tam více a na vícero cestách.

*Nejspíše jsem toho spoustu vynechal, ale to už je na vás, abyste to našli sami.*

# Cesta

## Cesta letadlem

- Přijde mi, že ne všichni mají nějaké nedávné zkušenosti s létáním. Pokud ale jo, tak tohle číst nemusíte.
- Doporučené letové trasy za levné peníze jsou z Katowic a Vídně. A to buď s [WIZZ Air](https://wizzair.com/) anebo [Ryanair](https://www.ryanair.com/).
- Následně pak cesty na konkrétní letiště lze buď autem a nechat někde auto zaparkované. Například v Katowicích ve vedlejší vesnici Pyrzowice je spoustu baráků, které mají místo zahrady parkoviště. Anebo pomocí autobusů a popř. vlaky. Tady jsou nejlepší spoje přes [FlixBus](https://www.flixbus.cz/). Myslím, že na letiště ve Vídní jezdí už přímo linky (minimálně z Brna) ale na letiště do Katowic už moc ne, ale tam jezdí místní MHD z hlavního nádraží na letiště (myslím, že to je tahle [linka](https://rj.metropoliaztm.pl/rozklady/1-ap/76430/1/162106/)). Lístky se dají koupit (i kartou) na nádraží.
- Tyto letenky jsou dost levné z důvodu jak tyto lety jsou koncipované. Takže nejlepší je mít jenom batoh s sebou, protože jinak si musíte připlatit. Pak taky místa dostanete náhodně až těsně před odletem. Na co je dobré upozornit (z vlastní zkušenosti) je lepší si vzít nějaké jídlo a pak buď na letišti (za kontrolou!) koupit pití anebo si vzít láhev a pak si ji naplnit. Popřípadě si lze občerstvení zakoupit v letadle, ale to si opět připlatíte (ale nevím kolik, takže je možné, že to není ani tak moc :D).
- Tohle snad nebude potřeba dodávat, ale na cestu letadlem si s sebou nesmíte do příručního zavazadle brát ostré nebo nebezpečné předměty a také nesmíte brát tekutiny. V případě tekutin je omezení myslím do 100 ml. Takže bacha třeba na kosmetiku.
- Potom také v případě zavazadla do zavazadlové části (to co předáte na začátku) se do zavazadel nesmí dávat baterie. Ty pak musí být v příručním zavazadle. A pak taky existuje i celkové omezení na velikost baterií, ale ty snad nikdo nepřesáhne.
- Pokud s sebou budete brát jen normální věci, tak to nejhorší co se může stát je, že vám danou věc vyhodí. Aspoň budete mít pěknou historku.

## Co si vzít s sebou

- Opět to je na potřebách každého z vás. Ale nějaké doporučení, jak si beru věci já.
- Jak už jsem říkal, většinou si budete brát jen menší batoh. Většinou když máte batoh, který je trochu větší, ale vypadá jako batoh, tak to nikdo neřeší.
- Díky dobrému počasí toho člověk zas tak moc nepotřebuje. Jako boty stačí jen nějaké botasky na normální chození a pak se hodí nějaké pořádnější boty do hor. Do hor se taky málokdy hodí i teplejší oblečení, ale většinou to nebývá třeba (je třeba dodat, že moc zima nebývá). Proto pokud letíte někdy v zimních termínech, tak se do letadla oblečte v dlouhém oblečení a jděte v pořádnějších botách a pak ty věci, které zabírají nejvíce místa nemusíte mít v batohu.
- Pak nějaké základní věci jako ručníky bývávají na ubytování (ale záleží dle toho ubytování). Pak už snad jen plavky a normální oblečení do tepla. Popřípadě se vše dá dokoupit v místních obchodech, které poslední dobou bývají snad i levnější než v Česku.
- Detaily psát nechci, jednak bych na něco určitě zapomněl a taky každý chce s sebou něco jiného, takže mi to nedává smysl.

# Trasy

- Pár tras už jsem dal do toho co navštívit, ale je možné, že tady taky nějaké přidám. Jako hlavní zdroj doporučuji pro různé trasy pomocí [Geocaching](https://www.geocaching.com/) a taky i někdy přímo [WhereIGo](https://wherigo.com/),ale to je vlastně spojené s Geocachingem také.
- Takové doporučení jak si naplánovat den je, že ráno se vyjede někam na výlet a odpoledne se zajede na nějakou blízkou pláž a tam si člověk hodně odpočine.
- Samozřejmě je potřeba nepřecenit svoje možnosti a taky nejlépe nejít sám a nepodcenit pitný režim. Možná bych ještě doporučil pokrývku hlavy. A taky v nějakých oblastech už není moc dobrý signál. Neznamená to, že máte mít satelitní telefon, ale nespoléhat se na připojení k internetu.
- Je asi dobré si naplánovat svoje vlastní trasy, ale jako inspiraci přidám pár tras, které byly celkem pěkné.
- Jinak jako aplikaci na mapy doporučuji klasické [mapy.cz](https://mapy.cz/) které mají dobré turistické trasy a taky umí import/export gpx.

## Okolí Teide

- Jedna kratší cesta poblíž výhledu [Samara](/tmp/.mount_JoplinbFGB0l/resources/app.asar/resources/Samara.gpx "resources/Samara.gpx").
- Pak výlet na horu [Sombrero](/tmp/.mount_JoplinbFGB0l/resources/app.asar/resources/Sombrero.gpx "resources/Sombrero.gpx") ze které je výhled na park Teide.
- Pak ještě [trasa](/tmp/.mount_JoplinbFGB0l/resources/app.asar/resources/teide-view.gpx "resources/teide-view.gpx") poblíž, ale z opačné strany poblíž Roques de Garcia.

## Pohoří Anaga

- Trasa okolo hory [Taborno](/tmp/.mount_JoplinbFGB0l/resources/app.asar/resources/Taborno.gpx "resources/Taborno.gpx").

## Pohoří Teno

- Tady je jedna pěkná [Where I Go](https://www.geocaching.com/geocache/GC65QKW) ohledně pána prstenů. Není potřeba přidat trasu ale popř. je to zhruba [tahle](/tmp/.mount_JoplinbFGB0l/resources/app.asar/resources/tlotr.gpx "resources/tlotr.gpx").
- Ještě je zajímavé jiné Where I Go také poblíž a to [reverzní keš](https://www.geocaching.com/geocache/GC8J7A3).

# Okolí

- Tady sepíšu to co je v okolí Costa del Silencio a Las Galletas a možná se budou hodit.

## Restaurace:

- Jednou z nejlevnějších je restaurace [3,60](https://goo.gl/maps/3t8R4k3FGjeEEkBL7). Bacha v pondělí mají zavřeno, ale jak název určuje, tak ceny jsou 3.60 EUR. (Snad se v blízké době neplánují přejmenovat.)
- V blízkém okolí ve stejné ulici je spoustu dalších restaurací.
- Pak také dobrá [restaurace](https://g.page/el-patio-del-coral?share) kde dělají dobré speciality jako např. krevety na víně.
- Ale myslím si, že vlastním výběrem nějaké jiné restaurace člověk neudělá chybu.

## Obchody:

- Jedním z nejlepších obchodů, který je sice dál je [Mercadonna](https://goo.gl/maps/wp2s7g8y9tYnRZYQ8) což je přímo řetězec a existuje vícero míst kde tyhle obchody jsou, ale tenhle je poměrně blízko.
- V docházkové vzdálenosti je taky [HyperDino](https://goo.gl/maps/5zCdqZXhgD9STP2s7), což je taky velký řetězec a tyto pobočky bývají skoro všude.
- A taky [Hermussa](https://goo.gl/maps/7U93xPvPrC4DEchw7) kde mývají i jiné potraviny bližší českému.
- Podstatný další místo je [rybí market](https://goo.gl/maps/TH3TqrZP95npKrZW7), kde skoro každý ráno mají čerstvé ryby.
- Také v centru Las Galletas je místní obchod s ovocem a zeleninou, kde mají místní věci. Přesnou ulici si nepamatuji, ale aspoň si člověk může projít ne tak velké centrum.
- Kdo by chtěl spíše obchod, který zná tak i v dojezdové vzdálenosti je [Lidl](https://goo.gl/maps/ZwaZ35cjsRfCVap1A).
- Pak ještě na odlet většinou aerolinky vyžadují mít vytištěné letenky. Sice to většinou není zcela třeba, ale jsou zde místa podobné "internetovým kavárnám" kde mají i tiskárny. Jedna je poblíž [tohoto místa](https://goo.gl/maps/HvZCsYA1RXkQ9Twm9) a jiná je taky v centrum Las Galletas. (Ani já už si nepamatuji v jaké ulici to přímo je.

## Jak se pohybovat po ostrově

- Buď se dá půjčit auto. Proto jsou dobré půjčovny jako [AutoReisen](https://autoreisen.com/car-hire/car-hire.php) anebo také [Cicar](https://www.cicar.com/EN). Ve většině pronajímají auto lidem až od 23 let, ale v Cicar i tomu kdo má 21 let a 2 roky řidičák.
- Jako další možnost je používat místní autobusy. Autobusy nemají až tak přísný řád, ale jezdí docela dost dobře. Pro ně je lepší si zařídit jejich kartičku [TenMas](https://tenmas.es/). Kartička se dá pořídit hned na letišti. Pak je většinou lepší si ji dát jako kreditní (*purse*) a nabýt si ji. Hlavní výhoda je, že pokud přestupujete, tak cena je o hodně levnější, protože se vlastně počítá celá cesta dohromady a ne dvě separátní cesty. Použití této karty je hodně jednoduché. Při vstupu si pípnete a **PŘI VÝCHODU TAKY** (na to se celkem často zapomíná, potom se bere jako cena až do konečné stanice). Pokud na kartu jede více lidí, tak je třeba předem říct řidiči kolik vás je a kam jedete.
- Následně pro hledání spojů se dá vyhledat přes *google maps* anebo použít jejich aplikaci [Guaguas](https://play.google.com/store/apps/details?id=com.diodev.guaguas&gl=US) ale nehledal jsem jestli existuje i verze na iOS.

# Počasí

- Tady není moc co dodat. Během celého roku se teplota pohybuje kolem 25 stupňů. Samozřejmě, že to není konstantně pořád.
- Jenom je dobré dodat, že tohle se týká jižní části ostrova. Kvůli tomu jak uprostřed ostrova je Teide, tak vzniká to, že na severu častěji prší a také zde bývá trochu nižší teplota, ale ne s nějakým velkým rozdílem.
- Ještě bych řekl, že občas nastane něco čemu místní říkají "Calima" a to je pro písek, který je kvůli bouři vynesen ze Sahary a dále putuje nejenom na Kanárské ostrovy. Pokud to nastane, tak je poznat, že ve vzduchu je písek a taky se zvýší teplota. Proto se moc nedoporučuje dělat fyzicky náročné aktivity. Jednak protože je hodně horko, ale taky člověk vdechuje písek.
- Jako poslední (spíše taková zajímavost) je, že na Teide (popř. i v národním parku okolo Teide někdy může nasněžit. To ale není moc časté.
