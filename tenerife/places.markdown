---
layout: page
title: Místa na Tenerife
parent: Tenerife [CZ]
permalink: /tenerife/mista/
---

# Přehledové mapky

Na následujících mapkách lze vidět přehledově, jak je Tenerife rozložené a abyste věděli terminologii.

![overview map](../map.png)

Co zhruba beru jako Jih a Sever ostrova.

![north and south map](../S_J.png)

Také přidám **GPX** soubor s konkrétními místy, které budu v textu zmiňovat.

[GPX](../../resources/points.gpx ){: .btn .btn-blue} [KMZ](){: .btn .btn-blue}


## Jak se pohybovat po ostrově

Buď se dá půjčit auto. Proto jsou dobré půjčovny jako:

- [AutoReisen](https://autoreisen.com/car-hire/car-hire.php)
- [Cicar](https://www.cicar.com/EN). - Zde lze už 21 let půjčit auto.

Jako další možnost je používat místní autobusy. Autobusy nemají až tak přísný řád, ale jezdí docela dost dobře. Pro ně je lepší si zařídit jejich kartičku [TenMas](https://tenmas.es/). Kartička se dá pořídit hned na letišti. Pak je většinou lepší si ji dát jako kreditní (*purse*) a nabýt si ji. Hlavní výhoda je, že pokud přestupujete, tak cena je o hodně levnější, protože se vlastně počítá celá cesta dohromady a ne dvě separátní cesty. Použití této karty je hodně jednoduché. Při vstupu si pípnete a **PŘI VÝCHODU TAKY** (na to se celkem často zapomíná, potom se bere jako cena až do konečné stanice). Pokud na kartu jede více lidí, tak je třeba předem říct řidiči kolik vás je a kam jedete. Následně pro hledání spojů se dá vyhledat přes *google maps* anebo použít jejich aplikaci [Guaguas](https://play.google.com/store/apps/details?id=com.diodev.guaguas&gl=US) ale nehledal jsem jestli existuje i verze na iOS.

## Příroda

Na celém ostrově je spoustu zajímavých přírodních úkazů. Při výběru berte v potaz to, jestli se bojíte výšek (nebo dokonce máte závratě). Většinu tras jsem osobně zvládl, ale každý má jiné hranice.\

### Parque National del Teide

Samozřejmostí je středobod Tenerife [Pico del Teide](https://goo.gl/maps/qYmkyHaMSfNSbAkY7). Pokud by se někdo chtěl dostat až na vrchol, tak je třeba si zajistit včas [permit](https://www.reservasparquesnacionales.es/real/ParquesNac/usu/html/listado-actividades-oapn.aspx?cen=2). A i tak to není zaručené kvůli počasí, protože nahoře můžou být klidně i závěje sněhu. Na samotný vrchol jezdí lanovka, ale lze zvolit i cestu po svých.

Dalším místem je [Roques de Garcia](https://goo.gl/maps/QTHVNU92jzp3gDeBA), což jsou skály uprostřed "pouště". Je tady jeden kratší [okruh](../../resources/garcia.gpx "resources/garcia.gpx"), který se dá jít, ale výrazně doporučuji jít daným směrem, kvůli výškovému profilu.

### Anaga

Celý sever je také hodně hornatý. Pohoří se jmenuje [Anaga](https://goo.gl/maps/Y49XMutjRv124ZSr7). Tady se dají najít zajímavé trasy. Ale cesta autem už je dost záživnější (jak když polechtáš hada #snake). A trasy už jsou také intenzivnější, ale s pěknými výhledy.

### Teno

Dalším pohořím je Teno ve kterém se mimo jiné nachází nejvýše postavená vesnice [Masca](https://goo.gl/maps/byGNbp8r4mAbzukL8). Ve které je taky [trasa](../../resources/masca.gpx "resources/masca.gpx") údolím. Cesta autem bývá jedna z těch nejhorších a to ne kvůli serpentinám, ale protože tam je velký provoz. Lze zvolit autobus a to někdy bývá i větší zážitek než cesta autem.

Součástí pohoří Teno jsou skály vysoce se tyčící přímo z oceánu  [Los Gigantes](https://goo.gl/maps/oQFcwSWWEjWE9V1k6). Pak zase záleží jak blízko chce člověk jít, protože se dá jít [trasa](../../resources/gigantes.gpx "resources/gigantes.gpx") po Los Gigantes.

### Další

Další v pořadí je [Barranco del Infierno](https://www.barrancodelinfierno.es/en/). Jedná se o celkem pěkné údolí akorát kvůli ne zas tak dávné nehodě se vstup hodně hlídá a člověk je nucen koupit si vstup a jít tam z helmou. Řekl bych, že to není zas tak zajímavé. Ale přišlo mi blbé to aspoň neříct.

Co mě ještě napadlo jsou skály známé jako [Paisaje Lunar](https://goo.gl/maps/FZuzgERWUWpBjWQT7)("měsíční krajina"). Buď lze zastavit ve Vilafloru a jít celou trasu pěšky anebo se jde i více přiblížit autem, ale pokud dobře vím, tak tam není moc dobrá cesta vzhledem k povrchu.

## Města

Možná pokud by někdo chtěl navštívit spíše kulturu, tak pak zajímavá města by mohla být.

### Garachico

Městečko [Garachico](https://goo.gl/maps/mHCb6RYfBmf5BGFE7) které kdysi bylo zalité lávou. Také zde jezdíme na [jídlo](https://goo.gl/maps/Xfbu3stRrEJknuax7) (králík naložený v místní omáčce) a pak tu jsou přírodní bazénky, ale tam se mockrát nedá plavat, protože to tam je spíše jako v pračce. Pokud si náhodou někdy pamatuje, jak bývalo ve zprávách, že na Tenerife se kvůli bouři ničí baráky z přívalových vln, tak to bylo v těchto oblastech.

### Candelarioa

Další město je [Candelaria](https://goo.gl/maps/6e3SA1BZ9FwFJ6JN6). Tady je to hlavně známé svojí katedrálou (nebo co to je) a pokud si to správně pamatuji tak v ní je "černá Madonna".

### La Orotava

Dále bych řekl [La Orotava](https://goo.gl/maps/T3zynzWUvovTTgLBA), které je také dost pěkné a to svými parky.

### La Laguna

Nesmí chybět ani [La Laguna](https://goo.gl/maps/xEwbv2aDbRi3DyDT6), které je prakticky spojené i s hlavním městem [Santa Cruz de Tenerife - hlavní město](https://goo.gl/maps/e9t6WvGBUK4GF4To7). V La Laguně je hodně kostelů a pěkná architektury.

### Santa Cruz de Tenerife

### Buenavista del Norte

Jako poslední bych dodal asi [Buenovista del Norte](https://goo.gl/maps/aKKuDLBAECqJuccF8) ani ne tím, že by to bylo pěkné město, ale vede odsuď cesta na severní cíp ostrova. To se musí ale už busem.

## Pláže

Samozřejmě nesmí ani chybět pár známých pláží.

### Severní pobřeží

Na severnějším pobřežím pláže spíš bývají kamenité a také více divoké, za to nabízejí pěkné pohledy.

Nebo také se zde občas vyskytují "přírodní" bazénky např. [Bajamar](https://goo.gl/maps/SQPZC5LWMhPEGWzk9) anebo v jak jsem říkal i v Garachicu.

### Jižní pobřeží

Pláže nacházející se na jižním pobřeží bývají spíše písečné a jsou spíše zaměřené pro turisty.

Za hlavním městem je [Playa de las Teresitas](https://goo.gl/maps/UnD8CAmhuvKnnt7u9) která je asi největší pláž, nicméně je uměle vytvořená z písku ze Sahary.

Další je taky [Playa de la Tejita](https://goo.gl/maps/8buUpg68wUNmJHkE6), kterou si pamatuji tím, že tam byla asi tak nejteplejší voda (nevím čím to je). Ale bývá tam také větrno a velké vlny. K tomu pak patří i pláže v El Medanu. Tam je to spíše pro windsurfing.

Pak Pláže v [Los Cristianos (např.)](https://goo.gl/maps/bB9e8AdtTUhw9VGE80) a také vedlejší [Las Americas](https://goo.gl/maps/p4sZm2meg3KCcwbC9), tady už není co dodat.

Významnou pláží je [Playa de la Arena](https://goo.gl/maps/A3bQHKSqsY8x4aQG7) na které je černý písek. To nese i svoji špatnou stránku, protože může být až vařící a nedá se po něm chodit. Také zde bývají vlny. Ale jinak je to celkem menší pláž.

Dodám ještě kamenitou (ne štěrkovou) pláž poblíž žluté hory. Tato pláž je dobrá pro potápění.

## Vedlejší

Jednou z nejznámější atrakcí je [Loro Parque](https://www.loroparque.com/index.php/en/), což je jednoduše řečeno velká zoo. Aby se to pořádně vyplatilo a člověk viděl vše, tak je to zhruba na celý den. Protože zde jsou naplánované všemožné show.

Podobný jako Loro Parque je [Siam Park](https://www.siampark.net/index.php/en/) akorát tady se jedná o akvapark. Rozhodně se vyplatí jít během nějakého dne kdy není svátek nebo volno aby tam nebylo úplně narváno.

Pokud chcete klidně strávený den, tak jako možnost doporučuji si vyjet směrem k Teide a pak cestou se nachází u cesty "kempy" ve kterých je spousta volně dostupných "grilů". Člověk si musí přinést něco co dobře hoří a jídlo a cokoliv co chce. Pokud si správně pamatuji tak je tam přístup k vodě a také je tam toaleta. Jenom přidám jeden [příklad](https://goo.gl/maps/VyYMBCxJ1tVeZEQLA) ale je jich tam více a na vícero cestách.

*Nejspíše jsem toho spoustu vynechal, ale to už je na vás, abyste to našli sami.*