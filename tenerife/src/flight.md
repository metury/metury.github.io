# Cesta letadlem

Přijde mi, že ne všichni mají nějaké nedávné zkušenosti s létáním. Pokud ale jo, tak tohle číst nemusíte.

## Aerolinky

Doporučené letové trasy za levné peníze jsou z Katowic a Vídně. Postupem času mohou být užitečné i nepřímé spoje z Prahy, ale není to vždy nejlevnější spojení.

Nějaké konkrétní tipy na aerolinky:

- [WIZZ Air](https://wizzair.com/)
- [Ryanair](https://www.ryanair.com/)
- [Vuelingu](https://www.vueling.com/en)

## Cesta na letiště

Klasicky se na letiště lze dostat autem, nicméně to je třeba pak zaparkovat. Například v Katowicích ve vedlejší vesnici *Pyrzowice* je spoustu domů, které mají místo zahrady parkoviště.

Alternativně se lze dopravit pomocí autobusů a vlaků. Myslím, že na letiště ve Vídní jezdí už přímo linky (minimálně z Brna) ale na letiště do Katowic už moc ne, ale tam jezdí místní [MHD](https://rj.metropoliaztm.pl/rozklady/1-ap/76430/1/162106/) z hlavního nádraží na letiště. Lístky se dají koupit (i kartou, ale ne vždy) na nádraží.

- [FlixBus](https://www.flixbus.cz/)
- [Student agency](https://www.studentagency.cz/)
- [Gepard express](https://www.gepard.com/)

## Samotný let

Na co je dobré upozornit (z vlastní zkušenosti) je lepší si vzít nějaké jídlo a pak buď na letišti (za kontrolou!) koupit pití anebo si vzít láhev a pak si ji naplnit. Popřípadě si lze občerstvení zakoupit v letadle, ale to si opět připlatíte.

Tohle snad nebude potřeba dodávat, ale na cestu letadlem si s sebou nesmíte do příručního zavazadle brát ostré nebo nebezpečné předměty a také nesmíte brát tekutiny. V případě tekutin je omezení myslím do 100 ml. Takže bacha třeba na kosmetiku.

Potom také v případě odbaveného zavazadla nesmí obsahovat baterie. Ty pak musí být v příručním zavazadle. Mimo jiné existuje i celkové omezení na velikost baterií, ale ty snad nikdo nepřesáhne.

Pokud s sebou budete brát jen normální věci, tak to nejhorší co se může stát je, že vám danou věc vyhodí. Aspoň budete mít pěknou historku.
